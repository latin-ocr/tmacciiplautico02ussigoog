Plauti Η, 'te—88 ¹

Artemona
Nunc uxorem me esse meministi tuam?
Modo, quom dicta in me ingerebas, odium, non uxor eram
Demaenetus
Totus perii.
Artemona
Quid tandem? Anima foetetne uxoris tuae?
' Demaenetus
Myrram olet.
Artemona
Iam subripuisti pallam quam scorto dares? 920
Philaenium
Ecastor qui subrepturum pallam promisit tibi.

Demaenetus
Non taces?

Ι Argyrippus
Ego dissuadebam, mater.

Artemona

Bellum filium.
Istoscino patrem aequom morast liberis largirier?
Nihilne te pudet?
Demaenetus
Pol si aliud nihil sit, tui me, uxor, pudet.
Artemona
Cano capite te cuculum uxor ex lustris rapit. 925
Demaenetus
Non licet manere - cena coquitur - dum cenem modo?
Artemona
Ecastor cenabis hodie, ut te dignumst, magnum malum.
Demaenetus
Male eubandumst; iudicatum me uxor abducit domum.
Argyrippus
Dicebam, pater, tibi ne matri consuleres male.

924 tume 926 ut dignum est 928 adducit

 

